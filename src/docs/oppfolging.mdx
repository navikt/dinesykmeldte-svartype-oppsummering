<Timeline>

<TimelineEntry icon="BandageFilled">Sykefraværet starter</TimelineEntry>

<ExpandableInfo title="Snakk med den ansatte" icon="Dialog">
    Som arbeidsgiver skal du sammen med den ansatte vurdere om det er mulig å delta i noe arbeid på tross av sykdom. Jo tidligere du kommer i gang med å følge opp den ansatte, desto større er sannsynligheten for at dere unngår at sykefraværet blir unødvendig langt.

    -   Er det noen arbeidsoppgaver det fortsatt er mulig å utføre?
    -   Kan du tilrettelegge arbeidsplassen eller arbeidstiden?
    -   Kan den ansatte være delvis i arbeid og få gradert sykmelding?

    Flere råd til samtalen finner du via [samtalestøtten for arbeidsgiver](https://arbeidsgiver.nav.no/samtalestotte).

    På [Idebanken](https://www.idebanken.org/) finner du gode tips og eksempler som du kan bruke i ditt eget arbeid med sykmeldte ansatte. Se også [hvem som gjør hva](https://www.nav.no/arbeidsgiver/oppfolging-sykmeldte#hvem) i sykefraværsarbeidet.

</ExpandableInfo>

<TimelineEntry icon="BellFilled">
    Innen 4 uker: [Oppfølgingsplanen](https://www.nav.no/arbeidsgiver/oppfolgingsplan) må være ferdig
</TimelineEntry>

<ExpandableInfo title="Forbered deg på dialogmøte med den ansatte" icon="CoApplicant">
    Som arbeidsgiver har du ansvar for å innkalle den ansatte til et dialogmøte for å diskutere muligheter og begrensninger videre. Hvis dere allerede har laget en oppfølgingsplan, er det viktig å diskutere om planen fungerer eller om den bør endres.

    Dialogmøtet skal holdes innen 7 uker. Ved alvorlig sykdom og enkelte andre situasjoner er det unntak fra å avholde møte.

</ExpandableInfo>

<TimelineEntry icon="BellFilled">
    Innen 7 uker: [Dialogmøte på arbeidsplassen](https://www.nav.no/arbeidsgiver/oppfolging-sykmeldte#dialogmote-1)
</TimelineEntry>

<ExpandableInfo title="NAV vurderer aktivitetsplikten" icon="Findout">
    NAV har som oppgave å vurdere om den ansatte fyller kravene til aktivitet og fortsatt har rett til sykepenger. Den som sykmelder den ansatte skal gi NAV informasjon hvis medisinske forhold gjør at det ikke er mulig for den ansatte å være i aktivitet. Ved alvorlig sykdom er det unntak fra aktivitetsplikten. Det er også unntak hvis arbeidsplassen ikke kan legge til rette for aktivitet. Da må du som arbeidsgiver dokumentere dette i oppfølgingsplanen som sendes til NAV.

    [Se hva vi sier til den ansatte om aktivitetsplikten.](https://www.nav.no/no/person/arbeid/sykmeldt-arbeidsavklaringspenger-og-yrkesskade/sykepenger/hva-er-aktivitetsplikten)

</ExpandableInfo>

<TimelineEntry icon="TaskFilled">Innen 8 uker: Aktivitetsplikten er ferdig vurdert</TimelineEntry>

<ExpandableInfo title="Forbered deg på dialogmøte med NAV" icon="CoApplicant">
    Som arbeidsgiver har du rett og plikt til å delta i dialogmøte med NAV sammen med den ansatte. Den som sykmelder den ansatte kan også delta. Hensikten er å gå gjennom situasjonen og planlegge videre aktiviteter. Hvis du ikke har fått innkalling til dialogmøte, kan du [kontakte NAV](https://arbeidsgiver.nav.no/kontakt-oss/) hvis du ønsker et møte.

    [Dialogmøte i regi av NAV](https://www.nav.no/arbeidsgiver/oppfolging-sykmeldte#dialogmote-2og3) skal holdes senest innen 26 uker, eller tidligere hvis det er behov for det.

</ExpandableInfo>

<TimelineEntry icon="BandageFilled">
    Innen 26 uker: [Dialogmøte med
    NAV](https://www.nav.no/no/bedrift/oppfolging/sykmeldt-arbeidstaker/relatert-informasjon/slik-folger-du-opp-sykmeldte/dialogmote-2-og-3-nav_kap)
</TimelineEntry>

<ExpandableInfo title="Når den ansatte blir langtidssykmeldt" icon="Calendar">
    Hvis det er avholdt et dialogmøte i regi av NAV, er det viktig at du følger opp det som ble avtalt i møtet. Det er ingen faste milepæler i denne fasen, og planene avhenger av hvilken aktivitet som er mulig ut fra helsesituasjonen. Som arbeidsgiver har du fortsatt et oppfølgingsansvar. Det er mulig å be NAV om et [nytt dialogmøte](https://www.nav.no/no/bedrift/oppfolging/sykmeldt-arbeidstaker/relatert-informasjon/slik-folger-du-opp-sykmeldte/dialogmote-2-og-3-nav_kap) sammen med den ansatte og eventuelt den som sykmelder.

</ExpandableInfo>

<ExpandableInfo title="Hva skjer i sluttfasen av sykefraværet?" icon="Sandglass">
    Retten til sykepenger opphører etter 52 ukers sykefravær. Når sykmeldingen har vart i 39 uker, får den ansatte et informasjonsbrev fra NAV. Brevet handler om hva som skjer når sykefraværet nærmer seg denne grensen. Den ansatte får samtidig vite at det er mulig å be om et nytt dialogmøte eller en individuell samtale med en veileder på NAV-kontoret. Også du som arbeidsgiver kan be NAV om et nytt dialogmøte hvis du ser behov for det.

    Les mer om overgangen [fra sykepenger til arbeidsavklaringspenger](https://www.nav.no/no/Bedrift/Oppfolging/Sykmeldt+arbeidstaker/Overgang+til+arbeidsavklaring).

</ExpandableInfo>

<TimelineEntry icon="SuccessFilled" last>
    52 uker: Retten til sykepenger opphører
</TimelineEntry>

</Timeline>
